# -*- mode: mandoku-view -*-
#+TITLE: 春秋闕疑
#+DATE: 2015-09-23 09:40:02
#+PROPERTY: JUAN 32
<pb:KR1e0065_WYG_032-1a>¶
欽定四庫全書¶
　春秋闕疑卷三十二　　　　元　鄭玉　撰¶
二十有二年春王正月公至自㑹夏四月秋七月辛酉¶
叔老卒¶
冬公㑹晉侯齊侯宋公衛侯鄭伯曹伯邾子莒子薛伯¶
把伯小邾子于沙隨¶
　秋欒盈自楚適齊晏平仲言于齊侯曰商任之㑹受¶
　命于晉今納欒氏將安用之小所以事大信也失信¶
<pb:KR1e0065_WYG_032-1b>¶
　不立君其圖之弗聴冬㑹于沙隨復錮欒氏也欒盈¶
　猶在齊晏子曰禍將作矣齊將伐晉不可以不懼¶
　胡氏曰㑹于商任錮欒氏也㑹于沙隨復錮欒氏也¶
　古者大夫去國君不掃其社稷不繫纍其子弟不收¶
　其田邑使人導之出疆又先于其所徃勑五典厚人¶
　倫也晉人不念欒氏世勲而逐盈又將摶執之而命¶
　諸侯無得納焉則亦過矣楚逐申公巫臣子反請以¶
　重幣錮之楚子曰止彼若能利國家雖重幣晉將可¶
<pb:KR1e0065_WYG_032-2a>¶
　乎若無益于晉晉將棄之何勞錮焉其賢于商任沙¶
　隨之謀逺矣¶
公至自㑹¶
楚殺其大夫公子追舒¶
　楚觀起有寵于令尹子南未益祿而有馬數十乗楚¶
　人患之王將討焉子南之子棄疾為王御士王毎見¶
　之必泣棄疾曰君三泣臣矣敢問誰之罪也王曰令¶
　尹之不能爾所知也國將討焉爾其居乎對曰父戮¶
<pb:KR1e0065_WYG_032-2b>¶
　子居君焉用之洩命重刑臣亦不為王遂殺子南于¶
　朝轘觀&KR0120;于四境子南之臣謂棄疾請徙子尸于朝¶
　曰君臣有禮唯二三子三日棄疾請尸王許之既葬¶
　其徒曰行乎曰吾與殺吾父行將焉入曰然則臣王¶
　乎曰棄父事讐吾弗忍也遂縊而死復使薳子馮為¶
　令尹公子齮為司馬屈建為莫敖有寵于薳子者八¶
　人皆無祿而多馬他日朝與申叔豫言弗應而退從¶
　之入于人中又從之遂歸退朝見之曰子三困我于¶
<pb:KR1e0065_WYG_032-3a>¶
　朝吾懼不敢不見吾過子姑告我何疾我也對曰吾¶
　不免是懼何敢告子曰何故對曰昔觀&KR0120;有&KR0194;于子¶
　南子南得罪觀起車裂何故不懼自御而歸不能當¶
　道至謂八人者曰吾見申叔夫子所謂生死而骨肉¶
　也知我者如夫子則可不然請止辭八人者而後王¶
　安之　髙氏曰以楚國之力而除一嬖寵之大夫顧¶
　豈難哉而康王始則泣之與人之子圖其父終則殺¶
　之轘其黨于四境威柄失于上故刑不足以馭下也¶
<pb:KR1e0065_WYG_032-3b>¶
　夫威柄既立則責譙足以折姦臣之鋒及其失之則¶
　刀鋸不足當姦臣之罪其怨毒所鍾遂𤼵于靈王之¶
　世楚之不亡者幸而已矣五峯胡氏曰公子追舒非¶
　有大逆之罪退之可也而王必欲殺之則非矣為棄¶
　疾者進宜陳使臣之禮以諫王退宜陳事君之禮以¶
　諫父諫于王而王不聴則竊父而去之可也諫于父¶
　而父不聴則號泣而隨之可也諫于王與父皆不聴¶
　焉則請後祖廟而以身代父死可也烏有閔默恬然¶
<pb:KR1e0065_WYG_032-4a>¶
　不動其心坐視王殺其父然後死之者以為子則不¶
　孝以為臣則不忠噫大道不明是以人至此極而莫¶
　覺莫悟也春秋書楚殺其大夫公子追舒不罪棄疾¶
　者大夫者人君之股肱心膂也公子者宗室之枝葉¶
　庇蔭也而輕殺之所以罪楚君也棄疾殺其父矣豈¶
　必待貶絶而後見其惡哉¶
二十有三年春王二月癸酉朔日有食之¶
三月己巳把伯匄卒¶
<pb:KR1e0065_WYG_032-4b>¶
　把孝公卒晉悼夫人喪之平公不徹樂¶
夏邾畀我來奔¶
　杜氏曰畀我庶其之黨髙氏曰向愛邾之叛臣與其¶
　邑今又受其叛臣是冬臧孫紇出奔邾邾亦受之所¶
　謂出乎爾者反乎爾者也¶
葬杞孝公¶
陳殺其大夫慶虎及慶寅陳侯之弟黄自楚歸于陳¶
　陳侯如楚公子黄愬二慶于楚楚人召之使慶樂徃¶
<pb:KR1e0065_WYG_032-5a>¶
　殺之慶氏以陳叛夏屈建從陳侯圍陳陳人城板隊¶
　而殺人役人相命各殺其長遂殺慶虎慶寅楚人納¶
　公子黄　東萊吕氏曰慶虎慶寅之罪不等故言及¶
　也陳氏曰春秋不書叛而稱國以殺猶是殺大夫焉¶
　爾叛必不能殺者也胡氏曰人君擅一國之利勢使¶
　權臣暴蔑其身而不能逺欲去其親而不能保譖愬¶
　之于大國而不能辨至因楚人之力然後能克則非¶
　君人之道也故二慶之死稱國以殺公子黄之出特¶
<pb:KR1e0065_WYG_032-5b>¶
　以弟書歸譏陳侯也髙氏曰公子黄之反書自楚罪¶
　其奔僣亂之國復藉僣亂之力以歸黄之進退皆不¶
　正矣¶
晉欒盈復入于晉入于曲沃¶
　晉將嫁女于吳齊侯使析歸父媵之以藩載欒盈及¶
　其士納諸曲沃欒盈夜見胥午而告之對曰不可天¶
　之所廢誰能興之子必不免吾非愛死知不集也盈¶
　曰雖然因子而死吾無悔矣我實不天子無咎焉許¶
<pb:KR1e0065_WYG_032-6a>¶
　諾伏之而觴曲沃人樂作午言曰今也得欒孺子何¶
　如對曰得主而為之死猶不死也皆歎有泣者爵行¶
　又言皆曰得主何貳之有盈出徧拜之四月欒盈帥¶
　曲沃之甲因魏獻子以晝入絳初欒盈佐魏莊子于¶
　下軍獻子私焉故因之趙氏以原屏之難怨欒氏韓¶
　趙方睦中行氏以伐秦之役怨欒氏而固與范氏和¶
　親知悼子少而聴于中行氏程鄭嬖于公唯魏氏及¶
　七輿大夫與之樂王鮒侍坐于范宣子或告曰欒氏¶
<pb:KR1e0065_WYG_032-6b>¶
　至矣宣子懼桓子曰奉君以走固宫必無害也且欒¶
　氏多怨子為政欒氏自外子在位其利多矣既有利¶
　權又執民柄將何懼焉欒氏所得其唯魏氏乎而可¶
　强取也夫克亂在權子無&KR0520;矣公有姻喪王鮒使宣¶
　子墨縗冒絰二婦人輦以如公奉公以如固宫范鞅¶
　逆魏舒則成列既乗將逆欒氏矣趨進曰欒氏帥賊¶
　以入鞅之父與二三子在君所矣使鞅逆吾子鞅請¶
　驂乗持帶遂超乗右撫劍左援帶命驅之出僕請鞅¶
<pb:KR1e0065_WYG_032-7a>¶
　曰之公宣子逆諸喈執其手賂之以曲沃初斐豹𨽻¶
　也著于丹書欒氏之力臣曰督戎國人懼之斐豹謂¶
　宣子曰苟焚丹書我殺督戎宣子喜曰而殺之所不¶
　請于君焚丹書者有如日乃出豹而閉之督戎從之¶
　踰隱而待之督戎踰入豹自後擊而殺之范氏之徒¶
　在臺後欒氏乗公門宣子謂鞅曰矢及君室死之鞅¶
　用劍以帥卒欒氏退攝車從之遇欒樂曰樂免之死¶
　將訟女于天樂射之不中又注則乗槐本而覆或以¶
<pb:KR1e0065_WYG_032-7b>¶
　㦸鉤之斷肘而死欒魴傷欒盈奔曲沃晉人圍之¶
　大東萊吕氏曰欒盈奔楚初無大罪范宣子直以其¶
　勢位逼已兩不相容而逐之盈亡之後自楚適齊自¶
　齊入郛㡬危晉室盈之罪固不可逃然考其所致之¶
　由而宣子之罪尤大臨江劉氏曰不言叛者劫衆以¶
　敵君則亂而已矣蘇氏曰齊之納盈非以兵明納之¶
　也譬如盜賊私納之耳故不書自齊胡氏曰欒氏晉¶
　室之世臣故盈雖出奔猶繫于晉復入者甚逆之辭¶
<pb:KR1e0065_WYG_032-8a>¶
　為其既絶而復入也曲沃者所食之地當是時權寵¶
　之臣各以利誘其下使為之用至于殺身而不避莫¶
　知有君臣之分也故聞語欒孺子者則或泣或歎以¶
　為得主而為之死則死猶不死也盈從之遂入絳乗¶
　公門若非天棄欒氏又有范鞅之謀晉亦殆矣原其¶
　失在于錮之甚急使無所容于天地之間是以至此¶
　極春秋備書之以見人而不仁疾之已甚亂也其為¶
　後世鑒豈不深切著明也哉¶
<pb:KR1e0065_WYG_032-8b>¶
秋齊侯伐衛遂伐晉八月叔孫豹帥師救晉次于雍榆¶
　齊侯伐衛自衛將遂伐晉晏平仲曰君恃勇力以伐¶
　盟主若不濟國之福也不徳而有功憂必及君崔杼¶
　諫曰不可臣聞之小國間大國之敗而毁焉必受其¶
　咎君其圖之弗聴陳文子見崔武子曰將若君何武¶
　子曰吾言于君君弗聴也以為盟主而利其難羣臣¶
　若急君于何有子姑止之文子退告其人曰崔子將¶
　死乎謂君甚而又過之不得其死過君以義猶自□¶
<pb:KR1e0065_WYG_032-9a>¶
　也况以惡乎齊侯遂伐晉取朝歌為二隊入孟門登¶
　大行張武軍于熒庭戍郫邵封少水以報平陰之役¶
　乃還趙勝帥東陽之師以追之獲晏氂八月叔孫豹¶
　帥師救晉次于雍榆　許氏曰齊聞欒氏之難故能¶
　得志于晉而莊公禍亂之成著于此矣書齊侯本其¶
　惡也師氏曰先伐衛者意不在衛先以衛嘗師俾晉¶
　不為之備出其不意則遂由衛以伐晉所以見齊之¶
　處心積慮為難測故書伐衛遂伐晉以誅其意也常¶
<pb:KR1e0065_WYG_032-9b>¶
　山劉氏曰晉有欒盈之難重以齊侯之伐魯命豹帥¶
　師救之斯義重也豹反怠棄君命不恤同姓之憂次¶
　于雍榆卒不克救豹罪明矣陸氏曰僖元年次于聶¶
　北救邢本次止而遥為邢援故先書次後言救譏其¶
　失救急之義也今此君命徃救晉豹畏齊而次言君¶
　本命徃救而豹自次止所以不譏君而罪豹也髙郵¶
　孫氏曰聶北之次先次後救可救而不救則罪重也¶
　雍榆之次先救後次欲救而不能有罪而猶輕耳春¶
<pb:KR1e0065_WYG_032-10a>¶
　秋之義次皆有罪于次之中有足矜者雍榆是也陳¶
　氏曰書救晉則天下益多故矣盟于宋而南北之勢¶
　成㑹于申而淮夷至戰于雞父而吳之敗者六國於¶
　越入吳春秋終焉盖于是而始故謹而書之也¶
己夘仲孫速卒¶
冬十月乙亥臧孫紇出奔邾¶
　季武子無適子公彌長而愛悼子欲立之訪于申豐¶
　曰彌與紇吾皆愛之欲擇才焉而立之申豐趨退歸¶
<pb:KR1e0065_WYG_032-10b>¶
　盡室將行他日又訪焉對曰其然將具敝車而行乃¶
　止訪于臧紇臧紇曰飲我酒吾為子立之季氏飲大¶
　夫酒臧紇為客既獻臧孫命北面重席新樽絜之召¶
　悼子降逆之大夫皆起及旅而召公鉏使與之齒季¶
　孫失色季氏以公鉏為馬正愠而不出閔子馬見之¶
　曰子無然禍福無門唯人所召為人子者患不孝不¶
　患無所敬共父命何常之有若能孝敬富倍季氏可¶
　也姦回不軌禍倍下民可也公鉏然之敬共朝夕恪¶
<pb:KR1e0065_WYG_032-11a>¶
　居官次季孫喜使飲已酒而以具徃盡舎旃故公鉏¶
　氏富又出為公左宰孟孫惡臧孫季孫愛之孟氏之¶
　御騶豐㸃好羯也曰從吾言必為孟孫再三云羯從¶
　之孟莊子疾豐㸃謂公鉏苟立羯請讐臧氏公鉏謂¶
　季孫曰孺子秩固其所也若立羯則季氏信有力于¶
　臧氏矣弗應己夘孟孫卒公鉏奉羯立于戸側季孫¶
　至入哭而出曰秩焉在公鉏曰羯在此矣季孫曰孺¶
　子長公鉏曰何長之有唯其才也且夫子之命也遂¶
<pb:KR1e0065_WYG_032-11b>¶
　立羯秩奔邾臧孫入哭甚哀多涕出其御曰孟孫之¶
　惡子也而哀如是季孫若死其若之何臧孫曰季孫¶
　之愛我疾疢也孟孫之惡我藥石也美疢不如惡石¶
　夫石猶生我疢之美其毒滋多孟孫死吾亡無日矣¶
　孟氏閉門告于季孫曰臧氏將為亂不使我葬季孫¶
　不信臧氏聞之戒冬十月孟氏將辟藉除于臧氏臧¶
　孫使正夫助之除于東門甲從已而視之孟氏又告¶
　季孫季孫怒命攻臧氏乙亥臧紇斬鹿門之闗以出¶
<pb:KR1e0065_WYG_032-12a>¶
　奔邾初臧宣叔娶于鑄生賈及為而死繼室以其姪¶
　穆姜之姨子也生紇長于公宫姜氏愛之故立之臧¶
　賈臧為出在鑄臧武仲自邾使告臧賈且致大蔡焉¶
　曰紇不佞失守宗祧敢告不弔紇之罪不及不祀子¶
　以大蔡納請其可賈曰是家之禍也非子之過也賈¶
　聞命矣再拜受龜使為以納請遂自為也臧孫如防¶
　使來告曰紇非能害也知不足也非敢私請苟守先¶
　祀無廢二勲敢不避邑乃立臧為臧紇致防而奔齊¶
<pb:KR1e0065_WYG_032-12b>¶
　其人曰其盟我乎臧孫曰無辭將盟臧氏季孫召外¶
　史掌惡臣而問盟首焉對曰盟東門氏也曰毋或如¶
　東門遂不聴公命殺嫡立庶盟叔孫氏也曰毋或如¶
　叔孫僑如欲廢國常蕩覆公室季孫曰臧孫之罪皆¶
　不及此孟椒曰盍以其犯門斬闗季孫用之乃盟臧¶
　氏曰無或如臧孫紇干國之紀犯門斬闗臧孫聞之¶
　曰國有人焉誰居其孟椒乎　杜氏曰紇阿季氏為¶
　之廢長立少以取奔亡書奔罪之家氏曰季孫宿自¶
<pb:KR1e0065_WYG_032-13a>¶
　亂已之嫡庶復亂人之嫡庶又以是為臧紇之罪而¶
　逐之紇固有罪宿之恣睢不度亦甚矣¶
晉人殺欒盈¶
　晉人克欒盈于曲沃盡殺欒盈之族黨欒魴出奔宋¶
　　泰山孫氏曰不言其大夫者欒盈出奔楚當絶也¶
　稱人以殺從討賊辭家氏曰自欒盈之奔春秋閔其¶
　無罪未遽絶之至是始書晉人殺欒盈則以其挾齊¶
　光之援興曲沃之甲入絳都而與君為敵于是始明¶
<pb:KR1e0065_WYG_032-13b>¶
　正之罪不繫之于晉而誅之春秋豈輕加人以誅斥¶
　之戮哉是時晉無賢君羣下互相吞噬以兼幷其爵¶
　邑亡同括者欒郤也而欒郤之族未㡬皆覆敗欒氏¶
　者士匄也而士匄之族不再世而亦亡晉君昏愚無¶
　知縱臣下以覆人之族而晉之宗社亦不能長矣春¶
　秋為此事六見之特書著晉國之亂從此始矣¶
齊侯襲莒¶
　齊侯還自晉不入遂襲莒門于且于傷股而退明日¶
<pb:KR1e0065_WYG_032-14a>¶
　將復戰期于壽舒把殖華還載甲夜入且于之隧宿¶
　于莒郊明日先遇莒子于蒲侯氏莒子重賂之使無¶
　死曰請有盟華周對曰貪貨棄命亦君所惡也昬而¶
　受之日未中而棄之何以事君莒子親鼓之從而伐¶
　之獲杞梁莒人行成齊侯歸遇把梁之妻于郊使弔¶
　之辭曰殖之有罪何辱命焉若免于罪猶有先人之¶
　敝廬在下妾不得與郊弔齊侯弔諸其室　陸氏曰¶
　掩其不備曰襲髙氏曰凡用兵皆聲言彼罪執辭以¶
<pb:KR1e0065_WYG_032-14b>¶
　伐之若乗人之不備掩而取之則盜賊之為耳故春¶
　秋獨此書襲莒者罪齊莊以諸侯之尊為盜賊之事¶
　也謝氏曰晉有難而伐之莒無故而襲之黨叛臣伐¶
　盟主襲隣國齊莊之君徳喪矣家氏曰著爵而書襲¶
　罪其以大國之君而行盜竊之事也¶
二十有四年春叔孫豹如晉¶
　穆叔如晉范宣子逆之問焉曰古人有言曰死而不¶
　朽何謂也穆叔未對宣子曰昔匄之祖自虞以上為¶
<pb:KR1e0065_WYG_032-15a>¶
　陶唐氏在夏為御龍氏在商為豕韋氏在周為唐杜¶
　氏晉主夏盟為范氏其是之謂乎穆叔曰以豹所聞¶
　此之謂世祿非不朽也魯有先大夫曰臧文仲既沒¶
　其言立其是之謂乎豹聞之太上有立徳其次有立¶
　功其次有立言雖久不廢此之謂不朽若夫保姓受¶
　氏以守宗祊世不絶祀無國無之祿之大者不可謂¶
　不朽¶
仲孫羯帥師侵齊¶
<pb:KR1e0065_WYG_032-15b>¶
　晉故也　髙氏曰齊之伐晉也魯使叔孫豹救之乃¶
　次于雍榆無功于晉故仲孫羯至此復帥師侵齊為¶
　晉報焉謝氏曰救而次為不仁出師而侵為不義¶
夏楚子伐吳¶
　楚子為舟師以伐吳不為軍政無功而還　髙氏曰¶
　自襄公言之楚十一年伐鄭十四年伐吳自是舎鄭¶
　而不取置欒盈而不争又十年而一再伐吳以是知¶
　楚弱而勢分于吳方急吳而緩中國也¶
<pb:KR1e0065_WYG_032-16a>¶
秋七月甲子朔日有食之既¶
齊崔杼帥師伐莒¶
　齊侯既伐晉而懼將欲見楚子楚子使薳啟疆如齊¶
　聘且請期齊社蒐軍實使客觀之陳文子曰齊將有¶
　冦吾聞之兵不戢必取其族秋齊侯聞將有晉師使¶
　陳無宇從薳啟疆如楚辭且乞師崔杼帥師送之遂¶
　伐莒侵介根¶
大水¶
<pb:KR1e0065_WYG_032-16b>¶
八月癸巳朔日有食之¶
公㑹晉侯宋公衛侯鄭伯曹伯莒子邾子滕子薛伯把¶
伯小邾子于夷儀¶
　將以伐齊水不克　髙氏曰自盟于柯陵之後齊有¶
　輕晉之心㑹齊侯環卒而光新立乃受盟于澶淵及¶
　商任沙隨之㑹晉失其令齊于是不賔明年乃伐衛¶
　遂伐晉又再加兵于莒晉侯于是為夷儀之㑹帥十¶
　二國諸侯之師將以討齊然㑹而不伐是有畏也國¶
<pb:KR1e0065_WYG_032-17a>¶
　勢不競衆志不一也曰水不克者特辭不能伐耳下¶
　言崔杼伐我北鄙盖知晉之無能為故也¶
冬楚子蔡侯陳侯許男伐鄭¶
　楚子伐鄭以救齊門于東門次于棘澤諸侯還救鄭¶
　　髙氏曰齊聞諸侯已㑹遂告急于楚楚畏吳而緩¶
　晉故舎鄭者十有四年今以鄭伯在㑹故帥三國同¶
　伐鄭以救之加楚子于三國之上雖曰主兵亦所以¶
　惡三國也許氏曰夷狄之師不能正齊之亂而徒致¶
<pb:KR1e0065_WYG_032-17b>¶
　棘澤之役以為鄭難則諸侯之救不足錄矣家氏曰¶
　書㑹不書伐不與晉以伐也書伐不書救不與楚以¶
　救也晉侯楚子以下皆書爵非爵也見中國之君與¶
　楚皆無大相逺也¶
公至自㑹¶
陳鍼宜咎出奔楚¶
　陳人復討慶氏之黨鍼宜咎出奔楚　許氏曰鍼宜¶
　咎之事無聞焉爾而以慶氏黨逐則其人亦可知矣¶
<pb:KR1e0065_WYG_032-18a>¶
　易曰比之匪人不亦傷乎¶
叔孫豹如京師¶
　齊人城郟穆叔如周聘且賀城王嘉其有禮也賜之¶
　大路　許氏曰自宣九年仲孫蔑如京師其後五十¶
　餘年乃始有叔孫豹以罕書也蓋自是不書聘王矣¶
大饑¶
　穀梁氏曰五穀不升為大饑一穀不升謂之嗛二穀¶
　不升謂之饑三榖不升謂之饉四穀不升謂之康五¶
<pb:KR1e0065_WYG_032-18b>¶
　穀不升謂之大侵胡氏曰古有救災之政若國凶荒¶
　或𤼵廩以賑之或移粟以通用或徙民以就食或為¶
　粥溢以救餓莩或興工作以聚失業之人緩刑舎禁¶
　弛力薄征索鬼神除盜賊弛射侯而不燕置廷道而¶
　不修殺禮物而不備雖有旱乾水溢民無菜色所以¶
　備之者如此其至是年秋有陰沴之災而冬大饑盖¶
　所以賑業之者有不備矣¶
二十有五年春齊崔杼帥師伐我北鄙¶
<pb:KR1e0065_WYG_032-19a>¶
　以報孝伯之師也公患之使告于晉孟公綽曰崔子¶
　將有大志不在病我必速歸何患焉其來也不宼使¶
　民不嚴異于他日齊師徒歸　髙氏曰崔子之志隣¶
　國知之而齊侯不悟嗚呼人將伐其躬之不恤而務¶
　貪伐國之功故利令智昏外競而内傾自然之符也¶
　授人兵柄者宜鑒兹¶
夏五月乙亥齊崔杼弑其君光¶
　齊棠公之妻東郭偃之姊也東郭偃臣崔武子棠公¶
<pb:KR1e0065_WYG_032-19b>¶
　死偃御武子以弔焉見棠姜而美之使偃取之偃曰¶
　男女辨姓今君出自丁臣出自桓不可武子筮之遇¶
　困之大過史皆曰吉示陳文子文子曰夫從風風隕¶
　妻不可娶也且其繇曰困于石據于蒺藜入于其宫¶
　不見其妻凶困于石徃不濟也據于蒺藜所恃傷也¶
　入于其宫不見其妻凶無所歸也崔子曰嫠也何害¶
　先夫當之矣遂娶之莊公通焉驟如崔氏以崔子之¶
　冠賜人侍者曰不可公曰不為崔子其無冠乎崔子¶
<pb:KR1e0065_WYG_032-20a>¶
　因是又以其間伐晉也曰晉必將報欲弑公以説于¶
　晉而不獲間公鞭侍人賈舉而又近之乃為崔子間¶
　公夏五月莒為且于之役故莒子朝于齊甲戌饗諸¶
　北郭崔子稱疾不視事乙亥公問崔子遂從姜氏姜¶
　入于室與崔子自側戶出公拊楹而歌侍人賈舉止¶
　衆從者而入閉門甲興公登臺而請弗許請盟弗許¶
　請自刃于廟弗許皆曰君之臣杼疾病不能聴命近¶
　于公宫陪臣干棷有淫者不知二命公踰牆又射之¶
<pb:KR1e0065_WYG_032-20b>¶
　中股反隊遂弑之賈舉州綽邴師公孫敖封具鐸父¶
　襄伊僂堙皆死祝鮀父祭于髙唐至復命不説弁而¶
　死于崔氏申蒯侍漁者退謂其宰曰爾以帑免我將¶
　死其宰曰免是反子之義也與之皆死崔氏殺鬷蔑¶
　于平陰晏子立于崔氏之門外其人曰死乎曰獨吾¶
　君也乎哉吾死也曰行乎曰吾罪也乎哉吾亡也曰¶
　歸乎曰君死安歸君民者豈以陵民社稷是主臣君¶
　者豈為口實社稷是養故君為社稷死則死之為社¶
<pb:KR1e0065_WYG_032-21a>¶
　稷亡則亡之若為己死而為己亡非其私暱誰敢任¶
　之且人有君而弑之吾焉得死之而焉得亡之將庸¶
　何歸門啟而入枕尸股而哭之興三踊而出人謂崔¶
　子必殺之崔子曰民之望也舎之得民盧蒲癸奔晉¶
　王何奔莒叔孫宣伯之在齊也叔孫還納其女于靈¶
　公嬖生景公丁丑崔杼立而相之慶封為左相盟國¶
　人於大宫曰所不與崔慶者晏子仰天嘆曰嬰所不¶
　唯忠于君利社稷者是與有如上帝乃歃辛巳公與¶
<pb:KR1e0065_WYG_032-21b>¶
　大夫及莒子盟大史書曰崔杼弑其君崔子殺之其¶
　弟嗣書而死者二人其弟又書乃舎之南史氏聞太¶
　史盡死執簡以徃聞既書矣乃還崔氏側莊公于北¶
　郭丁亥葬諸士孫之里四翣不蹕下車七乗不以兵¶
　甲　許氏曰齊莊陵大國暴小國而又躬亂臣室淫¶
　肆不君故使崔杼因民不&KR0216;以至此足以為世鑒矣¶
　謝氏曰崔杼以世卿専國久矣是以難其君若難匹¶
　夫羣臣惟知聴命于崔而不知有君也然則世卿之¶
<pb:KR1e0065_WYG_032-22a>¶
　禍可不戒哉家氏曰光之立也迫其父而奪之位蓋¶
　簒也今其死迄正天討于例當稱國以弑乃猶著弑¶
　賊之名何耶光固有當討之罪而非崔杼之所得討¶
　也導光以簒者杼也今間其有怨于大國又從而弑¶
　之盖光因杼以得立不假杼以權杼實憾焉辭曰為¶
　晉弑君以自解于衆本非為晉也是故坐以首惡胡¶
　氏曰齊莊公見弑賈舉州綽等十人皆死之而不得¶
　以死節稱何也所謂死節者以義事君責難陳善有¶
<pb:KR1e0065_WYG_032-22b>¶
　所從違而不苟者也雖在屬車後乗必不肯同入崔¶
　氏之宫矣若此十人者獨以勇力聞皆逢君之惡從¶
　君于昏亂而莊公嬖之者死非其所比諸匹夫匹婦¶
　自經于溝瀆而莫之知者猶不逮也晏平仲曰君民¶
　者豈以陵民社稷是主臣君者豈為其口實社稷是¶
　養故君為社稷死則死之為社稷亡則亡之若為己¶
　死而為己亡非其私䁥誰敢任之此十人者真其私¶
　䁥任此宜矣雖殺身不償責安得以死節許之者哉¶
<pb:KR1e0065_WYG_032-23a>¶
公㑹晉侯宋公衛侯鄭伯曹伯莒子邾子滕子薛伯把¶
伯小邾子于夷儀¶
　晉侯濟自泮㑹于夷儀伐齊以報朝歌之役齊人以¶
　莊公説使隰鉏請成慶封如師男女以班賂晉侯以¶
　宗器樂器自六正五吏三十帥三軍之大夫百官之¶
　正長師旅及處守者皆有賂晉侯許之使叔向告于¶
　諸侯公使子服恵伯對曰君舎有罪以靖小國君之¶
　恵也寡君聞命矣　胡氏曰晉本為報朝歌之役來¶
<pb:KR1e0065_WYG_032-23b>¶
　討及㑹夷儀既聞崔杼之弑則宜下令三軍建而復¶
　斾聲于齊人問莊公之故執崔杼以戮之謀于齊衆¶
　而置君以定其國示天討之義則方伯連帥之職脩¶
　矣今乃知賊不討而受其賂則是與之同情也故春¶
　秋治之如下文所貶云　愚按劉氏權衡謂晉受齊¶
　賂是成亂也春秋何以不書盖㑹于夷儀本以伐齊¶
　未知莊公之弑齊人之賂特以免伐非為弑也¶
六月壬子鄭公孫舎之帥師入陳¶
<pb:KR1e0065_WYG_032-24a>¶
　二十四年二十五年陳侯㑹楚子伐鄭當陳隧者井¶
　堙木刋鄭人怨之至是六月鄭子展子産帥車七百¶
　乗伐陳宵突陳城遂入之陳侯扶其大子偃師奔墓¶
　遇司馬桓子曰載余曰將巡城遇賈獲載其母妻下¶
　之而授公車公曰舎而母辭曰不祥與其妻扶其母¶
　以奔墓亦免子展命師無入公宫與子産親御諸門¶
　陳侯使司馬桓子賂以宗器陳侯免擁社使其衆男¶
　女别而纍以待于朝子展執縶而見再拜稽首承飲¶
<pb:KR1e0065_WYG_032-24b>¶
　而進獻子美入數俘而出祝祓社司徒致民司馬致¶
　節司空致地乃還鄭子産獻㨗于晉戎服將事晉人¶
　問陳之罪對曰昔虞閼父為周陶正以服事我先王¶
　我先王賴其利器用也與其神明之後也庸以元女¶
　大姬配胡公而封諸陳以備三恪則我周之自出至¶
　于今是賴桓公之亂蔡人欲立其出我先君莊公奉¶
　五父而立之蔡入殺之我又與蔡人奉戴厲公至于¶
　莊宣皆我之自立夏氏之亂成公播蕩又我之自入¶
<pb:KR1e0065_WYG_032-25a>¶
　君所知也今陳忘周之大徳蔑我大恵棄我姻親介¶
　恃楚衆以馮陵我敝邑不可億逞我是以有往年之¶
　告未獲成命則有我東門之役當陳隧者井堙木刋¶
　敝邑大懼不競而恥大姬天誘其𠂻啟敝邑心陳知¶
　其罪授手于我用敢獻功晉人曰何故侵小對曰先¶
　王之命惟罪所在各致其辟且昔天子之地一圻列¶
　國一同自是以衰今大國多數圻矣若無侵小何以¶
　至焉晉人曰何故戎服對曰我先君武莊為平桓卿¶
<pb:KR1e0065_WYG_032-25b>¶
　士城濮之役文公布命曰各服舊職命我文公戎服¶
　輔王以授楚㨗不敢廢王命故也士莊伯不能詰復¶
　于趙文子文子曰其辭順犯順不祥乃受之¶
秋八月己巳諸侯同盟于重丘¶
　齊成故也　胡氏曰崔杼既弑其君矣晉侯受其賂¶
　而許之成故盟于重丘特書曰同張氏曰或曰同盟¶
　之書自幽以來皆假王命以約束諸侯何獨此盟罪¶
　之之深如胡氏之言乎按二幽之盟合諸侯以共尊¶
<pb:KR1e0065_WYG_032-26a>¶
　周而諸侯聴命也重丘之盟合諸侯將以討齊乃受¶
　賂而釋之且列弑君之齊于盟也天下之惡孰大于¶
　是即其所同之實而觀之晉侯之罪亦一齊也故曰¶
　一美一惡無嫌于同¶
公至自㑹¶
衛侯入于夷儀¶
　晉侯使魏舒宛沒逆衛侯將使衛與之夷儀崔子止¶
　其帑以求五鹿衛獻公入于夷儀　家氏曰春秋之¶
<pb:KR1e0065_WYG_032-26b>¶
　世内外二君者鄭忽與&KR0691;也衛衎與剽也忽之君國¶
　正也而祭仲以&KR0691;簒之衎之君國亦正也而孫林父¶
　以剽簒之其逆順之辨較然可見其後忽既復位而¶
　突自外入乃賊也是故&KR0691;之入櫟以名入内外不二¶
　君也衎既入于衛地而剽猶居位剽乃賊也是故衎¶
　入夷儀而不名内外不二君也及剽死而衎入夫然¶
　後名衎所以結正其失國之罪剽既死則無嫌于二¶
　君矣陳氏曰衎列于諸侯之㑹十有三而後出其入¶
<pb:KR1e0065_WYG_032-27a>¶
　也將焉名之剽列于諸侯之㑹七而後弑其弑也又¶
　將焉名之削一而存一是有予奪矣春秋不沒其實¶
　而正不正不與存焉¶
楚屈建帥師滅舒鳩¶
　二十四年吳人為楚舟師之役故召舒鳩人舒鳩人¶
　叛楚楚子師于荒浦使沈尹壽與師祁犁讓之舒鳩¶
　子敬逆二子而告無之且請受盟二子復命王欲伐¶
　之薳子曰不可彼告不叛且請受盟而又伐之伐無¶
<pb:KR1e0065_WYG_032-27b>¶
　罪也姑歸息民以待其卒卒而不貳吾又何求若猶¶
　叛我無辭有庸乃還至是舒鳩人卒叛楚令尹子木¶
　伐之及離城呉人救之子木遽以右師先子彊息桓¶
　子㨗子駢子孟帥左師以退吳人居其間七日子彊¶
　曰久將墊隘隘乃禽也不如速戰請以其私卒誘之¶
　簡師陳以待我我克則進奔則亦視之乃可以免不¶
　然必為吳禽從之五人以其私卒先擊吳師吳師奔¶
　登山以望見楚師不繼復逐之𫝊諸其軍簡師㑹之¶
<pb:KR1e0065_WYG_032-28a>¶
　吳師大敗遂圍舒鳩舒鳩潰八月楚滅舒鳩　陳氏¶
　曰楚雖滅國嘗稱君將矣于是書大夫楚强也家氏¶
　曰國雖小必著其亡以聲楚人滅國之罪¶
冬鄭公孫夏帥師伐陳¶
　十月子展相鄭伯如晉拜陳之功子西復伐陳陳及¶
　鄭平二十六年鄭伯賞入陳之功三月甲寅朔享子¶
　展賜之先路三命之服八邑賜子産次路再命之服¶
　六邑子産辭邑曰自上以下降殺以兩禮也臣之位¶
<pb:KR1e0065_WYG_032-28b>¶
　在四且子展之功也臣不敢及賞禮請辭邑公固予¶
　之乃受三邑公孫揮曰子産其將知政矣讓不失禮¶
　　愚謂雖井堙木刋當陳之隧鄭人以是怨之然興¶
　是師者楚也鄭不能從盟主以大義責楚徒出偏師¶
　惟陳是務則亦報怨而已故入陳伐陳春秋備書之¶
　所以明其為忿兵也¶
十有二月吳子遏伐楚門于巢卒¶
　吳子諸樊伐楚以報舟師之役門于巢巢牛臣曰吳¶
<pb:KR1e0065_WYG_032-29a>¶
　王勇而輕若啟之將親門我獲射之必殪是君也死¶
　疆其少安從之吳子門焉牛臣隱于短&KR1560;以射之卒¶
　　公羊氏曰傷而反未至乎舎而卒也榖梁氏曰諸¶
　侯不生名取卒之名加之伐楚之上者見以伐楚卒¶
　也胡氏曰巢南國也其言門于巢卒者吳子將伐楚¶
　引師至巢入其門巢人射諸城上矢中吳丁而卒非¶
　吳子之自輕而見殺也古者入境必假道過門必釋¶
　甲入國則不馳或曰古者大國過小邑小邑必飾城¶
<pb:KR1e0065_WYG_032-29b>¶
　而請罪亦非巢之輕以一矢相加不飾城而請罪也¶
二十有六年春王二月辛夘衛甯喜弑其君剽¶
　二十年衛甯恵子疾召悼子曰吾得罪于君悔而無¶
　及也名藏在諸侯之策曰孫林父甯殖出其君君入¶
　則掩之若能掩之則吾子也若不能猶有鬼神吾有¶
　餒而已不來食矣悼子許諾恵子遂卒二十五年衛¶
　獻公自夷儀使與甯喜言甯喜許之大叔文子聞之¶
　曰嗚呼詩所謂我躬不說遑恤我後者甯子可謂不¶
<pb:KR1e0065_WYG_032-30a>¶
　恤其後矣將可乎哉殆必不可君子之行思其終也¶
　思其復也書曰慎始而敬終終以不困詩曰夙夜匪¶
　&KR0520;以事一人今甯子視君不如奕棋其何以免乎奕¶
　者舉棋不定不勝其耦而况置君而弗定乎必不免¶
　矣九世之卿族一舉而滅之可哀也哉至是衛獻公¶
　使子鮮為復辭敬姒强命之對曰君無信臣懼不免¶
　敬姒曰雖然以吾故也許諾初獻公使與甯喜言甯¶
　喜曰必子鮮在不然必敗故公使子鮮子鮮不獲命¶
<pb:KR1e0065_WYG_032-30b>¶
　于敬姒以公命與甯喜言曰苟反政由甯氏祭則寡¶
　人甯喜告蘧伯玉伯玉曰瑗不得聞君之出敢聞其¶
　入遂行從近闗出告右宰穀右宰榖曰不可獲罪于¶
　兩君天下誰畜之悼子曰吾受命于先人不可以貳¶
　穀曰我請使焉而觀之遂見公于夷儀反曰君淹恤¶
　在外十二年矣而無憂色亦無寛言猶夫人也若不¶
　已死無日矣悼子曰子鮮在右宰穀曰子鮮在何益¶
　多而能亡于我何為悼子曰雖然弗可以已孫文子¶
<pb:KR1e0065_WYG_032-31a>¶
　在戚孫嘉聘于齊孫襄居守二月庚寅甯喜右宰穀¶
　伐孫氏不克伯國傷甯子出舍于郊伯國死孫氏夜¶
　&KR0152;國人召甯子甯子復攻孫氏克之辛夘殺子叔及¶
　大子角　謝氏曰衎之奔也孫林父甯殖立剽以主¶
　衛衛之政令出于剽者十有三年甯喜北面臣之久¶
　矣然則剽甯喜之君也衎之入也甯喜又以子鮮之¶
　命攻剽而殺之其殺剽非以社稷為心也特以固寵¶
　而已剽之立雖非正春秋書君書弑者正剽為喜之¶
<pb:KR1e0065_WYG_032-31b>¶
　君以著喜之逆也受其命則為之君食其祿則為之¶
　臣北面事之矣而復害之逆之大也孫林父甯殖逐¶
　衎而立剽甯喜殺剽而立衎其罪一也　愚按衛衎¶
　之入使晉侯衛衎甯喜三人者有一能盡其道則遂¶
　成反正之功而不䧟于弑逆之名矣晉之欲入衎于¶
　夷儀也諸侯在㑹剽亦與焉使晉能盡霸主之職明¶
　剽簒立之罪執之于㑹歸于京師然後召衎與㑹以¶
　正其位使復其國則可以令諸侯安衛國而無虞矣¶
<pb:KR1e0065_WYG_032-32a>¶
　顧乃使魏宛復逆衎以入于夷儀將使衛以夷儀與¶
　之夫衎當立則衛國皆衎之有也衎不當立又安得¶
　以夷儀與之乎此霸主之復衎失其道以致此也為¶
　衛衎者已既當立為人所簒自當上告天王下告方¶
　伯明剽之罪而廢之然後復國則可以奉宗廟臨臣¶
　民而無愧矣顧乃假言子鮮通于甯氏與聞弑逆以¶
　求復國其何以為君乎此衎之復國不以其道以致¶
　此也為甯喜者一聞父命則當以事請于方伯告于¶
<pb:KR1e0065_WYG_032-32b>¶
　天子正剽之罪而廢之定衎之位而復之則可以成¶
　其父之志而盖前人之愆矣縱以利害相持剽或至¶
　死則殺有罪也亦不過坐以非司冦而擅殺之罪從¶
　末減矣安得謂之弑哉顧乃遷延不舉北面事之五¶
　六年矣及聞子鮮政由甯氏祭則寡人之語方為利¶
　而動殺其所事迎復舊君于義悖矣况剽之在國十¶
　有三年居于國曰衛侯與于㑹曰衛侯死于喜曰衛¶
　侯終無有能明其罪而廢之者既死之後春秋安得¶
<pb:KR1e0065_WYG_032-33a>¶
　不謂之衛君而以弑書乎為人臣而不知春秋之義¶
　者必陷弑逆之名豈不信哉¶
衛孫林父入于戚以叛¶
　孫林父以戚如晉　謝氏曰獻公將反林父専邑背¶
　國有危社稷之心入戚書叛著其逆也髙氏曰前此¶
　諸大夫有不利于己則奔而已未有若林父之叛者¶
　書叛自林父始家氏曰宋魚石入于彭城不書入于¶
　彭城以叛晉欒盈入于曲沃不書入于曲沃以叛而¶
<pb:KR1e0065_WYG_032-33b>¶
　孫林父乃以叛書何哉春秋用法未有不原其初者¶
　也魚石本無罪華元陷之欒盈本無罪士匄陷之故¶
　聖人原其初非有叛意特不書叛示華元士匄為禍¶
　之首也若林父以一朝之忿稱兵犯上逐其君于外¶
　十二年甯殖之子喜納君而逐林父喜麗于弑林父¶
　麗于叛春秋比而誅之惟其公也¶
甲午衛侯衎復歸于衛¶
　甲午衛侯入大夫逆于竟者執其手而與之言道逆¶
<pb:KR1e0065_WYG_032-34a>¶
　者自車揖之逆于門者頷之而已公至使讓太叔文¶
　子曰寡人淹恤在外二三子皆使寡人朝夕聞衛國¶
　之言吾子獨不在寡人古人有言曰非所怨勿怨寡¶
　人怨矣對曰臣知罪矣臣不佞不能負羈絏以從扞¶
　牧圉臣之罪一也有出者有居者臣不能貳通内外¶
　之言以事君臣之罪二也有二罪敢忘其死乃行從¶
　近闗出公使止之　謝氏曰衎之出非有大罪剽既¶
　弑則國乃其國故其反國書歸以其播越失國故書¶
<pb:KR1e0065_WYG_032-34b>¶
　名以其已絶而得歸故書復歸諸侯雖無大惡苟不¶
　能保國而出則其位絶矣復歸名以正獻公之罪也¶
夏晉侯使荀吳來聘¶
　衛人侵戚東鄙孫氏愬于晉晉戍茅氏殖綽伐茅氏¶
　殺晉戍三百人孫蒯追之弗敢擊文子曰厲之不如¶
　遂從衛師敗之圉雍鉏獲殖綽復愬于晉晉人為孫¶
　氏故召諸侯將以討衛也夏中行穆子來聘召公也¶
　　家氏曰孫林父據戚以叛晉人以兵戍之黨叛臣¶
<pb:KR1e0065_WYG_032-35a>¶
　也衛人伐戚殺晉戍三百人晉不知自反乃㑹諸侯¶
　將有討于衛荀吳來召公晉平之世强臣僭横倒行¶
　逆施卒以此失諸侯¶
公㑹晉人鄭良霄宋人曹人于澶淵¶
　公㑹晉趙武宋向戍鄭良霄曹人于澶淵以討衛疆¶
　戚田取衛西鄙懿氏六十以與孫氏于是衛侯㑹之¶
　　家氏曰晉平之為此㑹率天下之人臣使之盡叛¶
　其君者也霸者之職以主張名分為事晉悼公務奬¶
<pb:KR1e0065_WYG_032-35b>¶
　諸侯之大夫以抗其君而下陵上替晉亦坐受其弊¶
　矣孫林父作亂逐君悼公反列于㑹以定簒君之位¶
　衛獻流落在外十有二年今剽死獻復平公又受賊¶
　臣之譖而摧辱其君止獻公囚甯喜取衛田以益林¶
　父吁平固愚矣亦何利而為此由晉之諸臣各為其¶
　私計羽翼諸侯之大夫使之交起為亂以為彼等剖¶
　分晉國之地而其主不悟也魏斯趙籍韓䖍三分晉¶
　國悼與平實有以啟之¶
<pb:KR1e0065_WYG_032-36a>¶
秋宋公殺其世子痤¶
　初宋芮司徒生女子赤而毛棄諸堤下共姬之妾取¶
　以入名之曰棄長而美平公入夕共姬與之食公見¶
　棄也而視之尤姬納諸御嬖生佐惡而婉大子痤美¶
　而狠合左師畏而惡之寺人恵&KR1560;伊戾為太子内師¶
　無寵秋楚客聘于晉過宋大子知之請野享之使徃¶
　伊戾請從之公曰夫不惡女乎對曰小人之事君子¶
　也惡之不敢逺好之不敢近敬以待命敢有貳心乎¶
<pb:KR1e0065_WYG_032-36b>¶
　縱有共其外莫共其内臣請徃也遣之至則欿用牲¶
　加書徵之而騁告公曰大子將為亂既與楚客盟矣¶
　公曰為我子又何求對曰欲速公使視之則信有焉¶
　問諸夫人與左師則皆曰固聞之公囚大子大子曰¶
　唯佐也能免我召而使請曰日中不來吾知死矣左¶
　師聞之聒而與之語過期乃縊而死佐為大子公徐¶
　聞其無罪也乃烹伊戾左師見夫人之歩馬者問之¶
　對曰君夫人氏也左師曰誰為君夫人余胡不知圉¶
<pb:KR1e0065_WYG_032-37a>¶
　人歸以告夫人夫人使饋之錦與馬先之以玉曰君¶
　之妾棄使某獻左師改命曰君夫人而後再拜稽首¶
　受之　胡氏曰殺世子母弟直書君者甚之也宋寺¶
　人伊戾為大子内師無寵譖于宋公而殺之則賊世¶
　子痤者寺人矣而獨甚宋公何哉譖言之得行也必¶
　有嬖妾配適以惑其心又有小人欲結内援者以為¶
　之助然後愛惡一移父子夫婦之間不能相保者衆¶
　矣尸此者其誰乎晉獻之殺申生宋公之殺痤直稱¶
<pb:KR1e0065_WYG_032-37b>¶
　君者春秋正其本之意¶
晉人執衛甯喜¶
　晉人執甯喜北宫遺使女齊以先歸衛侯如晉晉人¶
　執而囚之士弱氏秋七月齊侯鄭伯為衛侯故如晉¶
　晉侯兼享之晉侯賦嘉樂國景子相齊侯賦蓼蕭子¶
　展相鄭伯賦緇衣叔向命晉侯拜二君曰寡君敢拜¶
　齊君之安我先君之宗祧也敢拜鄭君之不貳也國¶
　子使晏平仲私於叔向曰晉君宣其明徳于諸侯恤¶
<pb:KR1e0065_WYG_032-38a>¶
¶
<pb:KR1e0065_WYG_032-39a>¶
　從之子展説不禦冦十二月乙酉入南里墮其城涉¶
　于樂氏門于師之梁縣門𤼵獲九人焉涉于汜而歸¶
　而後葬許靈公　許氏曰嗟乎許男之愎也以中國¶
　諸侯而死于夷狄死非其所矣師氏曰陳蔡從夷狄¶
　以伐中國罪孰大焉書其爵以與楚並姑齒之于楚¶
　云耳髙氏曰子産之言所謂不争之徳怨之所以平¶
　兵之所以弭也家氏曰伐鄭師還乃葬許靈公楚之¶
　求諸侯亦勤矣春秋書許男卒楚伐鄭葬許靈公以¶
<pb:KR1e0065_WYG_032-39b>¶
　警晉也¶
　¶
　¶
　¶
　¶
　¶
　¶
　春秋闕疑卷三十二¶

